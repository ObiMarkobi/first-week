3. Un’azienda sanitaria desidera creare un archivio elettronico per la gestione
dei propri medici di base e delle liste dei relativi pazienti. Si sviluppi una classe
Medico avente il nominativo (stringa) come variabili d’istanza, un metodo
d’accesso ed un costruttore. Si sviluppi inoltre una classe Paziente avente
come variabili d’istanza il numero (intero) di tessera sanitaria ed un riferimento
al proprio medico curante, con i relativi metodi di accesso ed un costruttore.
Si sviluppi la classe AziendaSanitaria, coi seguenti metodi: Il metodo
aggPaziente inserisce un oggetto paziente nella arraylist pazienti, con un
riferimento al proprio medico curante nella arraylist medici. Non devono mai
essere duplicati pazienti o medici. Il metodo listaMedico restituisce una
arraylist con tutti e soli i pazienti che hanno il medico specificato dal
parametro esplicito come medico curante. Il metodo statMedico restituisce
un riferimento al medico nella arraylist medici avente il maggior numero di
pazienti. Sviluppare tutti i metodi della classe AziendaSanitaria.
Consigli: Le maggiori difficoltà possono essere incontrate nello sviluppo della
classe AziendaSanitaria. Si consiglia l’uso di metodi ausiliari. Essi non sono
richiesti dal testo, ma sono utili per accorciare il codice nei metodi successivi,
come il metodo int trovaPaziente. Inoltre, esso è private, in quando non deve
essere accessibile dall'utilizzatore futuro di questa classe. Altra difficoltà può
essere riscontrata nel metodo void aggiungiPaziente: tra i suoi parametri
impliciti, non compare un riferimento ad un oggetto della classe Medico, ma
ad una stringa del nome del dottore. E’ necessario, quindi, ricercare il nome
del medico nell’ArrayList e, se l’esito della ricerca è positivo, fare il
collegamento tra il medico cercato e la posizione dell’oggetto nella lista
medici.
